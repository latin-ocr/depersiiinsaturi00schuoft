C. Conclusio: summa.

Restat, ut peractam viam quasi respiciamus et comprehen-
damus quae enucleasse nobis videamur. Ac primum quidem
cavendum videmus ne temere Persianam aequemus Annaeanae
saturae vel Petronii fragmentorum (cf. p. 11) aliorumve sermonem.
Immo adeo non apparet volgarem esse scriptorem, ut in his
ipsis quae maxime prae se ferre videbantur volgaritatis speciem
non modo non in ipsa volgaritate posset deprehendi, immo
ipsum maxime operam dedisse passim appareret, ut plane a
communi volgarique sermocinandi ratione quantum posset rece-
deret novumque quendam procrearet sermonem qui a volgi usu
sane profectus tam artificiose mutatus sit, ut ars, non volgi
sermo eluceat. Sed etiam accuratius nobis contigit, quae esset
illa ars Persiana detegere atque exponere.

Neque enim nova inveniendo ipsa vocabula, sed nota
vel volgaria prudenter consarcinando, nova ratione
coniungendo. nove componendo novitatis laudem voluit
merere. Nam „dixeris egregie, notum si callida verbum reddi-
derit iunctura novum“ Hor. a. P. 47.1) Hic etiam Cornutus
cardinem posuit artis Persianae et ipsa poeta: 5⁷ 14:

„verba togae sequeris iunctura callidus acri&

Ac statim videbis quanto opere etiam hac in re Persius Horatium
audacia superarit. ⁷

Moneo de „examen castiges“ (Nl, 6) „scalpuntur intima verstr‘
(21), „supplantat verba palato“ (35), „ciconia pinsit (58¹), „sar-
tago loquendi‘·' (80), ,Romule ceves“ (87), „ebulliat 1)atruus··'(2, 10),

 

 

¹) conferas Heinzeum ad Horati locum eiusque exempla allata,
Persiana statim enumerantur.

